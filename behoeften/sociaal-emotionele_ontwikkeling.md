---
layout: behoeften
title: Ondersteuning bij de sociaal-emotionele ontwikkeling
permalink: behoeften/sociaal-emotionele_ontwikkeling/
menu_index: 4
parent: behoeften
published: true
---

Peuters met een ontwikkelingsvoorsprong hebben hulp nodig bij contacten met leeftijdsgenoten.
Het uitgangspunt voor elk jong kind is zichzelf en zijn eigen ontwikkeling.
Een peuter met een ontwikkelingsvoorsprong is voor zijn leeftijdgenoten niet altijd goed te volgen.
Omdat dit kind meestal grote denksprongen maakt, is hij niet goed in staat eenvoudig uit te leggen wat hij bedoelt.
Hierdoor kunnen er conflicten en problemen ontstaan. Kinderen met een ontwikkelingsvoorsprong kunnen hierdoor onzeker
worden en/of een negatief zelfbeeld ontwikkelen. Sommige kinderen zullen zich gaan aanpassen en soortgelijk gedrag
gaan vertonen als dat van hun leeftijdsgenoten om niet op te vallen.
Het is belangrijk dat peuters met een ontwikkelingsvoorsprong hun eigen kwaliteiten leren kennen, ook in vergelijking
met die van anderen in hun omgeving.

Bij peuters met een ontwikkelingsvoorsprong is er bovendien vaak sprake van intensiteit in gevoelens en emoties.
Dit vraagt ook een goede begeleiding waarbij het belangrijk is de intense gevoelens en emoties te erkennen.
