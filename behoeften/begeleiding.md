---
layout: behoeften
title: Begeleiding bij het aangaan van uitdagingen en het maken van fouten
permalink: behoeften/begeleiding/
menu_index: 3
parent: behoeften
---

Begeleiding bij het aangaan van uitdagingen en het maken van fouten is een belangrijke taak van begeleiders
van kinderen met een ontwikkelingsvoorsprong. Door de peuters al vanaf jonge leeftijd te laten ervaren dat
ze door moeite te doen iets nieuws kunnen leren, zullen zij regelmatig kleine successen ervaren en kunnen
zij zich steeds competenter gaan voelen. Dit zal het risico verkleinen dat een kind zich somber, passief of
hulpeloos gaat voelen wanneer het later met tegenslagen te maken krijgt. Technologische ontwikkelingen zoals
klittenband en elastische schoenen maken het leven simpeler, maar verminderen de kansen op uitdaging.
Begeleiders zullen op zoek moeten gaan naar andere, bij de leeftijd passende, uitdagingen waarmee kinderen
kunnen leren om door te zetten en zo hun weerbaarheid te vergroten.

[Klik hier voor ideeÃ«n voor uitdagende activiteiten.]({% link activiteiten/index.md %})
