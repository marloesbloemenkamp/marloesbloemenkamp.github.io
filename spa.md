---
layout: spa
title: Aan de slag!
permalink: /spa/
menu_index: 3
parent: index
---

Dit stappenplan helpt je bij het begeleiden van peuters met een ontwikkelingsvoorsprong.
Volg de stappen voor het aanbieden en begeleiden van een uitdagende activiteit.
Je kunt op iedere stap van het stappenplan klikken voor meer informatie en tips.

## Stap 1: Bereid de uitdagende activiteit voor

1a. Kies of bedenk een uitdagende activiteit
: Peuters met een ontwikkelingsvoorsprong hebben behoefte aan [uitdagende activiteiten op verschillende ontwikkelingsgebieden]({% link activiteiten/index.md %}).
  Zorg ervoor dat je:

  - Aansluit bij de zone van naaste ontwikkeling en interesses van de peuters met een ontwikkelingsvoorsprong;
  - Afwisselende werkvormen aanbiedt;
  - Activiteiten kiest op verschillende ontwikkelingsgebieden.

  [Hier vind je voorbeelden en ideeën voor uitdagende activiteiten.]({% link activiteiten/index.md %})

1b. Verzamel de materialen voor de activiteit
: Zorg ervoor dat je:

  - Alle materialen hebt geregeld;
  - Ook eens voor ongebruikelijke materialen kiest.

1c. Nodig peuters uit om deel te nemen aan de activiteit
: Vaak wordt er gedacht dat slimme peuters uit zichzelf wel voor moeilijkere en meer uitdagende opdrachten kiezen,
  maar dit is toch regelmatig niet het geval. Jouw begeleiding is hierbij erg belangrijk.
  Stimuleer en motiveer de slimme peuters om uitdagingen aan te gaan!

## Stap 2: Start de activiteit
2a. Vertel de peuters wat het doel is van de activiteit
: Zorg ervoor dat dit aan bod komt:

  - Geef een korte en heldere instructie;
  - Geef aan wat het doel is van de activiteit;
  - Stem je instructie af op de verschillen in ontwikkeling tussen de peuters;
  - Ga na of alle peuters je instructie hebben begrepen.

2b. Leg uit wat de peuters moeten doen
: Zorg ervoor dat je:

  - De gedragsregels positief formuleert;
  - Vertelt ‘hoe’ en ‘waarom’ je het gewenste gedrag van de peuters verwacht;
  - Rekening houdt met het ontwikkelingsniveau en de behoeften van de peuters.

2c. Bespreek regels en afspraken bij de activiteit
: Peuters met een ontwikkelingsvoorsprong hebben veel vragen en zijn kritisch ingesteld.
  Ze willen graag zelf bepalen en bevragen regels. Het is belangrijk voor de peuters dat er ruimte is voor het stellen van vragen.

  Zorg ervoor dat je:

  - Met een open, uitnodigende en luisterende houding laat zien dat je beschikbaar bent voor vragen;
  - In gaat op de vragen en initiatieven van de peuters;
  - Laat zien dat je bent geïnteresseerd in de vragen van de peuters;
  - Eventueel (gedrags)regels opnieuw uitlegt.

2d. Beantwoord vragen van de peuters over de activiteit
: TODO: Nog in te vullen

## Stap 3: Begeleid de activiteit
3a. Zorg ervoor dat de peuters de activiteit zo zelf zelfstandig mogelijk kunnen uitvoeren
: - Geef de peuters de ruimte om zelf te ontdekken;
  - Laat de peuters vooral zelf handelen en ervaren.

3b. Observeer de peuters bij hun spel/werk
: Let bij je observatie op de volgende onderwerpen:

  - De interactie tussen peuters;
  - Het spel/werk van de peuters;
  - Kenmerken van ontwikkelingsvoorsprong. [Hier vind je een lijstje met kenmerken van ontwikkelingsvoorsprong bij peuters.]({% link kenmerken.md %})

3c. Begeleid de peuters bij het aangaan van uitdagingen en het maken van fouten
: [Lees hier meer over de begeleiding bij het aangaan van uitdagingen en het maken van fouten van peuters met een ontwikkelingsvoorsprong.]({% link behoeften/begeleiding.md %})
  Zorg er bij het begeleiden van de uitdagende activiteit voor dat je:

  - De peuters zelf laat nadenken over oplossingen;
  - De peuters stimuleert naar meerdere aanpakken te kijken/zoeken om te ontdekken welke aanpak succesvol is;
  - De peuters uitnodigt en uitdaagt om zelf keuzes te maken;
  - Open vragen stelt;
  - (intense) gevoelens van de peuters erkent en benoemt;
  - Steunt en aanmoedigt wanneer het lastig is;
  - Ondersteunt bij het uitvoeren van de oplossing, als het niet zelf lukt.

3d. Begeleid de peuters bij hun contacten met andere peuters
: [Lees hier meer over de ondersteuning bij de sociaal-emotionele ontwikkeling.]({% link behoeften/sociaal-emotionele_ontwikkeling.md %})

  Dit kun je doen om de peuters te helpen bij hun contacten met leeftijdsgenoten:

  - Stimuleer positieve interactie tussen peuters onderling
  - Organiseer [contacten tussen ontwikkelingsgelijken]({% link behoeften/contact_ontwikkelingsgelijken.md %});
  - Bespreek met de peuters (en laat ze zelf nadenken) wat het effect van hun gedrag op elkaar is;
  - Ondersteun de peuters bij het zelf oplossen van conflicten.

## Stap 4: Rond de activiteit af
4a. Zorg ervoor dat de peuters zo zelfstandig mogelijk kunnen opruimen
: Dit kun je stimuleren door:

  - De peuters op tijd aan te geven dat de activiteit zal eindigen;
  - Ervoor te zorgen dat het voor de peuters duidelijk is waar de materialen opgeruimd moeten worden;
  - Het opruimen aan te moedigen en te ondersteunen als dit nodig is.

4b. Evalueer de activiteit met de peuters
: Bespreek met de peuters:

  - Hoe de activiteit is aangepakt;
  - Wat de succes waren tijdens de activiteit;
  - Wat de peuters ervan hebben geleerd.

4c. Reflecteer op je eigen handelen bij deze activiteit
: Hiervoor kun je de volgende stappen volgen:

  - Kijk terug hoe je de uitdagende activiteit hebt aangeboden en begeleid;
  - Benoem je successen en verbeterpunten;
  - Benoem wat je hebt geleerd van deze activiteit.
