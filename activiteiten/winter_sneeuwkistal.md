---
layout: activiteiten
title: Winter | Sneeuwkristal
permalink: activiteiten/sneeuwkristal/
menu_index: 53
parent: activiteiten
tags:
  - analyseren
  - visueel-ruimtelijk inzicht
published: true
---

**Doel:** analyseren, visueel-ruimtelijk inzicht

<p style="margin-top: 10px;"/>

**Materialen:** Kapla of ijslolliestokjes, plaatjes en foto’s van sneeuwkristallen.

<p style="margin-top: 10px;"/>

**Uitdagende activiteit:** Ga samen in gesprek over sneeuwkristallen en laat een aantal foto’s of plaatjes zien aan de peuters. Als er buiten sneeuwkristallen te zien zijn, start je de activiteit natuurlijk buiten! Wie weet wat dit is? Hoe noem je het? Wanneer zie je het? En hoe wordt het ‘gemaakt’? Wat valt je op aan de verschillende plaatjes of foto’s? Wat is bij iedere sneeuwkristal hetzelfde en welke verschillen zie je? Bij deze activiteit maken de peuters zelf een sneeuwkristal na van ijslolliestokjes (dan kun je de kristallen ook opplakken, eventueel verven en bewaren) of kapla (denk er aan om foto’s te maken!). De foto’s en plaatjes kunnen als inspiratie dienen voor de sneeuwkristallen van de peuters. Bespreek na de activiteit samen overeenkomsten en verschillen tussen de sneeuwkristallen van de peuters en de plaatjes en foto’s.

<p style="margin-top: 10px;"/>

**Bijzonderheden:** Afhankelijk van het ontwikkelingsniveau van je peuters kun je ervoor kiezen om een voorbeeld te maken van een sneeuwkristal van ijslolliestokjes of kapla. Het is aan te raden om je voorbeeld niet meteen te laten zien, zodat de peuters eerst zelf oplossingen zullen zoeken en hun eigen sneeuwkristal zullen maken.
