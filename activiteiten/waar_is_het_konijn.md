---
layout: activiteiten
title: Smartgames | Waar is het konijn?
permalink: activiteiten/waar_is_het_konijn/
menu_index: 71
parent: activiteiten
tags:
  - visueel-ruimtelijk inzicht
  - doorzettingsvermogen
published: true
---

**Doel:** visueel-ruimtelijk inzicht, doorzettingsvermogen

<p style="margin-top: 10px;"/>

**Materialen:** de smartgame Bunny Boo.

<p style="margin-top: 10px;"/>

**Uitdagende activiteit:** Bij deze smartgame is het de bedoeling dat je de plaatjes op de kaarten nabouwt met de blokken uit de doos. Begin met de eenvoudigste kaarten en laat de peuters bekijken welke blokken er nodig zijn voor deze kaart. Laat de peuters de andere blokken en kaarten vervolgens even aan de kant leggen, zodat ze hierdoor niet afgeleid raken. De bedoeling is om met één of meerdere blokken én het konijn de kaart na te bouwen. De constructie moet stabiel blijven staan. Je hebt een goede oplossing gevonden als je constructie gelijk is aan het plaatje. Soms zijn er meerdere oplossingen mogelijk.

<p style="margin-top: 10px;"/>

**Bijzonderheden:** Voor sommige peuters is dit nog een hele lastige uitdagende activiteit. Moedig de peuters aan en stel open vragen, zoals “Waar denk je dat dit blokje hoort?” en “Welke delen van het konijn zie je op het kaartje?” “Waar denk je dat het konijn moet staan?” Als de peuters nog niet begrijpen wat het begrip ‘vooraanzicht’ betekent, kun je dit uitleggen door een constructie te maken en de peuter ernaar te laten kijken op dezelfde hoogte als de blokken. Wanneer je een paar stappen naar achteren stapt, zal de constructie duidelijker overeenkomen met het plaatje dan wanneer je heel dichtbij staat. (Tip voor als je er samen niet uitkomt: voor begeleiders is er een hulpkaart met oplossingen in 3D; dit maakt het vaak voor peuters nog verwarrender.)
Dit is een activiteit die peuters wellicht na de eerste keer niet meer uit zichzelf pakken, wanneer het de eerste keer nog niet zo goed gelukt is. Motiveer de peuters om het toch vaker te proberen en houd samen bij welke kaarten al gelukt zijn. Laat de peuters ervaren dat je door te oefenen en je best te doen iets nieuws kunt leren!

<p style="margin-top: 10px;"/>

<img src="/images/activiteiten/waar_is_het_konijn.jpg" class="left-aligned"/>
