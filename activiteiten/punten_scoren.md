---
layout: activiteiten
title: Punten scoren
permalink: activiteiten/punten_scoren/
menu_index: 1
parent: activiteiten
tags: [probleemoplossend denken, creatief denken, bouwen]
---

**Doel:** probleemoplossend denken, creatief denken

**Materialen:** autootjes, zandtafel, blauw papier of stof (om een rivier uit te beelden), materialen om een oplossing te bedenken voor de auto’s: bijvoorbeeld houten blokken, stevig karton of Duplo.

**Uitdagende activiteit:** Maak van blauw papier of stof een rivier na in de zandtafel. Zet autootjes aan de ene kant van de rivier en vraag de peuters hoe de auto’s naar de andere kant van de rivier kunnen komen. Er zijn vast peuters die op het idee van een tunnel, brug of veerboot komen. Laat de peuters hun idee nabouwen en testen of de constructie stevig genoeg is voor één of meer auto’s. Laat de peuters zelf een oplossing bedenken als de constructie bijvoorbeeld nog niet stevig genoeg is.

**Bijzonderheden:** Deze opdracht kun je uitdagender maken door een volgende keer de rivier te verbreden of bijvoorbeeld in plaats van een autootje een kleine vrachtwagen te kiezen.
