---
layout: activiteiten
title: Lente | Van wie is dit ei?
permalink: activiteiten/van_wie_is_dit_ei/
menu_index: 21
parent: activiteiten
tags:
  - creatief denken
  - samenwerken
published: true
---

**Doel:** creatief denken, samenwerken

<p style="margin-top: 10px;"/>

**Materialen:** prentenboek “De koe die een ei legde” van Andy Cutbill, werkblad ‘Van wie is dit ei?’, potloden, stiften, krijtjes.

<p style="margin-top: 10px;"/>

**Uitdagende activiteit:** Lees samen het boek “De koe die een ei legde” van Andy Cutbill. Dit boek gaat over Nellie, een eigenlijk heel gewone koe die zomaar een ei legde. Ga na het lezen met elkaar in gesprek wat er is gebeurd in het boek en wat de peuters van het verhaal vonden. Vonden ze het leuk, spannend, gek of een beetje raar? En waarom? Hoe kwam het dat alle dieren dachten dat het ei van Nellie de koe was? Wat zag je aan de buitenkant van het ei? Deel het werkblad “Van wie is dit ei?” uit en bespreek samen van wie de eieren op het werkblad kunnen zijn. Wie zal deze eieren hebben gelegd en hoe zie je dat? Zijn er ook meerdere antwoorden mogelijk? En kun je voor het lege ei zelf iets bedenken? Van wie is jouw ei?

<p style="margin-top: 10px;"/>

**Bijzonderheden:** Stel bij deze activiteit vooral vragen aan de peuters. Hoe zie je dat? Wat denk jij? Waarom denk je dat? Wat zou het misschien ook nog wel kunnen zijn? Stel je open voor de creatieve en wellicht verrassende antwoorden en ideeën van de peuters. Er zijn in deze activiteit geen goede of foute antwoorden. Het wordt vast een bonte verzameling van ideeën en nieuwe bijzondere eieren!

<p style="margin-top: 10px;"/>

**Werkblad:** [Download hier het werkblad.](/downloads/van_wie_is_dit_ei.pdf){:target="_blank"}
