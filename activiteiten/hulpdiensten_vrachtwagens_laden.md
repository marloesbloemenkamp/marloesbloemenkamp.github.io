---
layout: activiteiten
title: Hulpdiensten | Vrachtwagens laden
permalink: activiteiten/hulpdiensten_vrachtwagens_laden/
menu_index: 10
parent: activiteiten
tags:
  - visueel-ruimtelijk inzicht
  - doorzettingsvermogen
published: true
hidden: false
---

**Doel:** visueel-ruimtelijk inzicht, doorzettingsvermogen

<p style="margin-top: 10px;"/>

**Materialen:** de smartgame Trucky 3.

<p style="margin-top: 10px;"/>

**Uitdagende activiteit:** Bij deze smartgame is het de bedoeling dat de puzzelstukken in de vrachtwagens worden geladen. De peuters kiezen een kaart (tip: start bij kaart 1) uit het opdrachtenboekje en pakken de vrachtwagen(s) en puzzelstukken die hierop staan afgebeeld. De andere vrachtwagen(s) en puzzelstukken worden weggelegd, om verwarring en afleiding te voorkomen. Vervolgens plaatsen de peuters de puzzelstukken in de vrachtwagen(s). Hierbij is het belangrijk om te weten dat:
-	Alle puzzelstukken in de vrachtwagen moeten passen, zonder boven de rand uit te steken;
-	De laadruimte niet volledig hoeft te worden opgevuld. Soms blijft er nog wat ruimte leeg;
-	Wanneer je meerdere vrachtwagens moet vullen (bij de expert- en master-opdrachtkaarten), moet je niet alleen bepalen hoe de puzzelstukken in de laadruimte passen, maar ook hoe je de puzzelstukken over de verschillende vrachtwagens gaat verdelen;
-	De oplossing is te vinden op de achterkant van iedere opdrachtkaart.

<p style="margin-top: 10px;"/>

**Bijzonderheden:** Voor sommige peuters is dit nog een hele lastige activiteit. Je kunt de peuters begeleiden door vragen te stellen, zoals bijvoorbeeld: “Kun je dit puzzelstuk nog op andere manieren in de laadruimte plaatsen?” of “Welke manieren heb je al geprobeerd en welke nog niet?” Wanneer je merkt dat de opdrachten echt nog te moeilijk zijn, kun je aan de peuter vragen om de oplossingen na te bouwen van de achterkant van de opdrachtkaarten. Op deze manier leert de peuter over mogelijke oplossingen en begrijpt hij/zij sneller wat wel en niet mogelijk is of is toegestaan.
Dit is een activiteit die peuters wellicht na de eerste keer niet meer uit zichzelf pakken, wanneer het de eerste keer nog niet zo goed gelukt is. Motiveer de peuters om het toch vaker te proberen en houd samen bij welke kaarten al gelukt zijn. Laat de peuters ervaren dat je door te oefenen en je best te doen iets nieuws kunt leren!
