---
layout: activiteiten
title: Mensen | Beroepen
permalink: activiteiten/beroepen/
menu_index: 16
parent: activiteiten
tags:
  - analyseren
  - creatief denken
published: true
---

**Doel:** analyseren, creatief denken

<p style="margin-top: 10px;"/>

**Materialen:** Foto’s van mensen in typische beroepskleding (politieagent, brandweerman, chirurg, supermarktmedewerker, tuinman, postbode, sportleraar enz.), verkleedkleding beroepen, boeken over beroepen bijvoorbeeld ‘Wat wij later worden’ van Dick Bruna, knutselmaterialen, eventueel oude kleding en stoffen.

<p style="margin-top: 10px;"/>

**Uitdagende activiteit:** Laat aan de peuters foto’s, tekeningen en echte kleding zien die passen bij bepaalde beroepen. Wie weet wie deze kleding aanheeft? Welk beroep hoort hierbij? Hoe zie je dat? Wat is er zo speciaal aan deze kleding? Wat doe als je dit beroep uitoefent? Ken je iemand met dit beroep? Wat is er zo handig aan deze kleding voor dit beroep? (Dit is de belangrijkste vraag!) Bespreek verschillende beroepen en kijk vervolgens samen naar de verschillen en overeenkomsten tussen de kleding. Hoe komt dat?

Zijn er ook beroepen waarvoor je geen speciale kleding hebt? Kunnen jullie een paar voorbeelden bedenken? Voor pedagogisch medewerkers is er ook nog geen echte speciale kleding… Dat gaan jullie nu bedenken! Bespreek eerst samen wat je doet als pedagogisch medewerker en daarna wat er dan handig is voor de kleding. Is bijvoorbeeld een helm handig en nodig? Of een tuinbroek? Misschien een speciaal vakje voor doekjes om vieze neuzen af te vegen? Laat de peuters hun fantasie en creativiteit gebruiken en vraag ze om speciale pedagogisch medewerker-kleding te ontwerpen en laat het ze tekenen, schilderen, knippen, plakken of samenstellen van bestaande kleding.

<p style="margin-top: 10px;"/>

**Bijzonderheden:** In plaats van kleding voor pedagogisch medewerkers kun je natuurlijk ook een ander beroep kiezen. Bespreek het met de peuters of bedenk dit samen met je collega’s tijdens de voorbereiding van de activiteiten.
