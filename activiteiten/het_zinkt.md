---
layout: activiteiten
title: Herfst | Kabouterhuis
permalink: activiteiten/kabouterhuis/
menu_index: 6
parent: activiteiten
tags:
  - probleemoplossend denken
  - creatief denken
  - bouwen
published: true
---

**Doel:** probleemoplossend denken, creatief denken, bouwen

<p style="margin-top: 10px;"/>

**Materialen:** Een herfst-zandtafel met herfstmaterialen: bladeren, takjes, dennenappels, eikels; een kleine speelgoedkabouter, houten blokken.

<p style="margin-top: 10px;"/>

**Uitdagende activiteit:** In de herfst-zandtafel woont een kabouter. Hij houdt erg van de herfst. Van de mooie kleuren bladeren, de paddenstoelen en het spelen met dennenappels en eikels. Er is alleen één ding waar hij niet van houdt: regen en wind! Hij heeft daarom een vraag voor de peuters: kunnen jullie voor mij in de herfst-zandtafel een huisje bouwen zodat ik even naar binnen kan als het regent of heel hard waait?

<p style="margin-top: 10px;"/>

**Bijzonderheden:** Deze opdracht wordt moeilijker als je er geen houten blokken bij geeft. Wellicht lukt het de peuters om een huisje te bouwen van de herfstmaterialen of zullen ze zelf aan je vragen of ze ook andere materialen mogen gebruiken. Tip: Maak foto’s van de gebouwde huisjes voor thuis of om op te hangen als voorbeeld.
