---
layout: activiteiten
title: Lente | Tuincentrum
permalink: activiteiten/tuincentrum/
menu_index: 23
parent: activiteiten
tags:
  - probleemoplossend denken
  - experimenteren
published: true
---

**Doel:** probleemoplossend denken, experimenteren

<p style="margin-top: 10px;"/>

**Materialen:** een hoek in de groep, bijvoorbeeld een huis- of winkelhoek. Regel materialen zoals bijvoorbeeld: folders van tuincentra, zakken potgrond, schepjes, bloempotten (binnen en buitenpotten), kunstbloemen, zaadjes, kassa, plantjes, bezem, stoffer en blik, kassa, platte dozen, tasjes etc. Wellicht is er een tuincentrum in de buurt waar je spullen kunt lenen of die jullie wil sponsoren.

<p style="margin-top: 10px;"/>

**Uitdagende activiteit:** Bespreek met de peuters dat er een nieuwe winkel komt in de groep: een tuincentrum. Wat is dat eigenlijk een tuincentrum? Wie is daar weleens geweest? Wat kun je daar doen? Hoe ziet het er daar uit? Wat hebben we nodig om zelf een tuincentrum te beginnen? Welke spullen hebben we dan nodig? En wat gaan wij daar doen? Je kunt alvast een aantal folders van een tuincentrum aan de peuters laten zien. Maak samen een lijstje van spullen die de peuters nodig denken te hebben en laat vervolgens zien welke materialen al aanwezig zijn. Vergelijk samen wat er nu al is en wat er (eventueel) later nog nodig is voor jullie eigen tuincentrum. Geef de peuters de ruimte om het tuincentrum zelf samen in te richten. Geef duidelijke kaders (bijvoorbeeld over de grootte en de plek van het tuincentrum) en laat de peuters spelend leren, ontdekken en experimenteren in jullie eigen tuincentrum.

<p style="margin-top: 10px;"/>

**Bijzonderheden:** Een tuincentrum in de groep is natuurlijk leuk voor alle peuters! Maak er samen een leerzame en uitdagende hoek van voor alle kinderen. Je maakt het voor de slimme peuters uitdagender door ze te betrekken bij de organisatie en inrichting van de hoek. Het is vervolgens natuurlijk een speel- en leerplek voor alle kinderen. Een excursie naar een tuincentrum is een leerzaam uitje bij deze activiteit. Want hoe ziet een echt tuincentrum er eigenlijk uit? Wat kun je daar kopen? Wie werken daar? Wat is er allemaal te zien binnen en buiten? Als je deze excursie organiseert na de uitdagende activiteit van het inrichten van een tuincentrum, kun je na de excursie met de slimme peuters evalueren over het eigen tuincentrum en bespreken welke veranderingen en verbeteringen wellicht nog wenselijk zijn voor het eigen tuincentrum.
