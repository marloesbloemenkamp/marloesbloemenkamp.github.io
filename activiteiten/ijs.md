---
layout: activiteiten
title: Winter | IJs
permalink: activiteiten/ijs/
menu_index: 20
parent: activiteiten
tags:
  - experimenteren
  - onderzoeken
published: true
---

**Doel:** experimenteren, onderzoeken

<p style="margin-top: 10px;"/>

**Materialen:** IJsklontjes, warm en koud kraanwater, vormpjes voor ijsklontjes, diepvries, maatbekers.

<p style="margin-top: 10px;"/>

**Uitdagende activiteit:** Als het in de winter buiten heel koud is, zie je weleens ijs op een vijver of in een sloot, of een ijspegel aan een plant of dak. Wat is dat voor ijs? Hoe komt dat ijs daar? Ga er samen over in gesprek en vertel dat we zelf ook ijs gaan maken. Wat hebben we hiervoor nodig? Laat de materialen zien die je nodig hebt voor het maken van ijsklontjes en ga samen aan de slag. Als je de activiteit in één dagdeel wilt uitvoeren, zorg er dan voor dat je al ijsklontjes hebt klaarliggen in de diepvries. Als de ijsklontjes klaar zijn, mogen de peuters ermee experimenteren. Kun je ermee bouwen? Wat gebeurt er als je ze binnen bewaart? Wat gebeurt er als je ze buiten bewaart? En wat denk je dat er gebeurt als je er één in een bakje warm water doet en één in een bakje koud water? Zou er hetzelfde gebeuren? En wat gebeurt er als je een ijsklontje vasthoudt?

<p style="margin-top: 10px;"/>

**Bijzonderheden:** Laat de peuters zelf experimenteren tijdens deze activiteit. Geef ze de ruimte om zelf te onderzoeken en stel eventueel verdiepende vragen. Een uitdagende aanvulling is om een paar ijsklontjes in een hoog glas met olie te doen. Wat denken jullie dat er dan zal gebeuren? En hoe kan dit?
