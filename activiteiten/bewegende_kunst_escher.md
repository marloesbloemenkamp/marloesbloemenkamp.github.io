---
layout: activiteiten
title: Bewegende kunst | Escher
permalink: activiteiten/escher/
menu_index: 13
parent: activiteiten
tags:
  - visueel-ruimtelijk inzicht
  - creatief denken
published: true
---

**Doel:** visueel-ruimtelijk inzicht, creatief denken

<p style="margin-top: 10px;"/>

**Materialen:** afbeeldingen van kunstwerken van Maurits Cornelis Escher, werkblad ‘Escher’ (eventueel per twee peuters), scharen, verf- of tekenmaterialen, lijm, groot vel papier.

<p style="margin-top: 10px;"/>

**Uitdagende activiteit:** Bekijk samen een aantal kunstwerken van Maurits Cornelis Escher. Wie heeft er weleens zo’n kunstwerk gezien? Wat is hier bijzonder aan? Weet iemand wie dit heeft gemaakt? Zien jullie allemaal dat het eigenlijk wel lijkt of het kunstwerk beweegt? Hoe kan dat? We gaan vandaag samen een Escher-kunstwerk maken. Geef de peuters één of twee van de twee vellen van het werkblad ‘Escher’ en laat ze het naar eigen creativiteit inkleuren. Zorg ervoor dat er van beide vellen ongeveer evenveel vogels worden ingekleurd. Hoe vind jij dat jouw vogel eruit moet zien? Snelle peuters kunnen misschien meerdere verschillende vogels maken voor een groter gezamenlijk kunstwerk. Als alle vogels klaar zijn, knip ze dan uit en laat de peuters zelf samen op een groot vel papier een puzzel-kunstwerk maken van alle vogels. Hoe kun je ze zo neerleggen dat het net als een echte Escher lijkt alsof het kunstwerk beweegt? Wordt het misschien wel één hele grote vogel? Plak de vogels samen op het grote vel en bekijk samen het kunstwerk. Bespreek samen het resultaat en de samenwerking. Waar zijn jullie trots op? Wat ging er heel goed? Wat ging er niet zo goed?

<p style="margin-top: 10px;"/>

**Bijzonderheden:** De kunstwerken van Escher zijn heel geschikt voor het zelf maken van uitdagende puzzels voor slimme peuters. Print een afbeelding van een kunstwerk op stevig karton en knip het in een flink aantal puzzelstukjes en vraag de peuters om de puzzels te maken.

<p style="margin-top: 10px;"/>

**Werkblad:** [Download hier het werkblad.](/downloads/escher.pdf){:target="_blank"}
