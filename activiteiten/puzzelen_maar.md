---
layout: activiteiten
title: Puzzelen maar
permalink: activiteiten/puzzelen_maar/
menu_index: 15
parent: activiteiten
tags:
  - visueel-ruimtelijk inzicht
  - doorzettingsvermogen
published: true
---

**Doel:** visueel-ruimtelijk inzicht, doorzettingsvermogen
<p style="margin-top: 10px;"/>

**Materialen:** puzzels.

<p style="margin-top: 10px;"/>

**Uitdagende activiteit:** Veel slimme peuters houden van puzzelen. Ze hebben vaak alle puzzels al een keer gemaakt en zijn toe aan nieuwe moeilijkere puzzels. Met deze ideeën kun je ook met de puzzels die al aanwezig zijn het puzzelen weer uitdagend maken voor slimme peuters:
- Doe twee puzzels door elkaar en maak beide puzzels. Interessant voor je observatie: Welke   strategie kiest de peuter? Sorteert hij eerste de stukjes of begint hij meteen te puzzelen?
- Leg de puzzelstukjes op de kop op tafel;
- Maak de puzzel op z’n kop;
- Maak de puzzel zonder dat je de randjes hebt. Kun je de puzzel nog steeds maken?
- Laat de peuters alle puzzels uit de kast pakken en vraag of ze de puzzels van makkelijk naar moeilijk kunnen neerleggen;
- Geef één stukje van een nieuwe puzzel: wat zou de afbeelding van deze puzzel zijn?
- Maak een kopie van één stukje van een nieuwe puzzel (groter dan het origineel als het gaat om een klein puzzelstukje) en vraag de peuters om zelf te tekenen hoe ze denken dat de puzzel eruit zal zien. Klopt het met de puzzel?
- Laat de peuters zelf een puzzel ontwerpen (dit kan op een blanco puzzelondergrond, maar dit hoeft niet) en natuurlijk uitproberen!
- Een spelletje met een puzzel: Twee peuters krijgen allebei een stukje van de puzzel en de rest wordt omgekeerd op de tafel gelegd. Om de beurt mogen de peuters een stukje omdraaien en kijken of het past en aangelegd kan worden. Als het stukje niet past, moet het weer omgedraaid op tafel worden gelegd en is de andere peuter aan de beurt. Totdat de puzzel helemaal is gemaakt. Een soort combinatie van puzzelen en memory dus.

<p style="margin-top: 10px;"/>

**Bijzonderheden:** Er zijn nog veel meer opties om puzzels uitdagender te maken. Heb je zelf nog meer ideeën voor uitdagende puzzelactiviteiten?
Om te weten te komen welke puzzels een slimme peuter al kan maken is het naast je eigen observaties, handig om aan ouders te vragen welke puzzels de peuter thuis maakt. Er zijn veel slimme peuters die thuis al heel moeilijke puzzels maken en zich bij andere peuters aanpassen naar het niveau van andere peuters of de moeilijkheidsgraad van de puzzels die aanwezig zijn. Ouders zijn een belangrijke partner bij het signaleren van de ontwikkelingsvoorsprong en hebben belangrijke informatie over het ontwikkelingsniveau van de peuters.
