---
layout: activiteiten
title: Zomer | Drijven of zinken?
permalink: activiteiten/drijven_of_zinken/
menu_index: 31
parent: activiteiten
tags:
  - experimenteren
  - analyseren
published: true
---

**Doel:** experimenteren, analyseren

<p style="margin-top: 10px;"/>

**Materialen:** een watertafel of afwasbak met water, twee lege mandjes of bakjes, twee mandarijnen, verschillende andere materialen om te onderzoeken of ze drijven of zinken in water: paperclip, wasknijper, lepel, kurk, ballon, potlood, blaadje, spijker, appel, poppetje, legoblokje, veertje enz…

<p style="margin-top: 10px;"/>

**Uitdagende activiteit:** Wie weet wat drijven en zinken is? Wanneer drijft iets en wanneer zinkt iets? Weet je ook dingen die blijven drijven of juist zinken? Bij deze activiteit proberen we verschillende materialen uit of ze drijven of zinken. De materialen sorteer je: in het ene mandje doe je de materialen die blijven drijven en in het andere mandje de materialen die zinken. Zijn er nog andere materialen die je graag wilt onderzoeken? Bespreek samen na de activiteit de mandjes. Zijn er meer materialen die blijven drijven of meer materialen die zinken? Wat kun je zeggen over de materialen? Hoe kun je de woorden ‘drijven’ en ‘zinken’ uitleggen aan andere kinderen? En dan nog iets bijzonders: Wie weet of een mandarijn blijft drijven of zinkt? Probeer het samen uit. En wat gebeurt er als je de schil eraf haalt? Bespreek samen hoe jullie denken dat dit kan!

<p style="margin-top: 10px;"/>

**Bijzonderheden:** Deze activiteit is het meest betekenisvol voor de peuters als ze de ruimte krijgen om hun eigen materialen uit te kiezen om te onderzoeken. Bespreek samen vervolgens welke materialen wel en niet in de watertafel mogen en waarom.
