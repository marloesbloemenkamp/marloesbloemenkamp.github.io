---
layout: activiteiten
title: Feest | Echt niet?!
permalink: activiteiten/echt_niet/
menu_index: 64
parent: activiteiten
tags:
  - creatief denken
  - taal
published: true
---

**Doel:** creatief denken, taal

<p style="margin-top: 10px;"/>

**Materialen:** geen.

<p style="margin-top: 10px;"/>

**Uitdagende activiteit:** Dit is een leuke korte activiteit voor in de (kleine) kring. Ga op zoek naar antwoorden op ongebruikelijke vragen. Zorg voor een veilige en open sfeer waar er geen foute antwoorden zijn en iedere peuter zijn antwoorden mag bedenken en vertellen. Een aantal voorbeelden van creatieve vragen:

-  Wat zal Sinterklaas nooit verklappen? Welke spullen zal Sinterklaas nooit meenemen naar Nederland? Wat eet het paard van Sinterklaas nooit? Waar zal Zwarte Piet nooit pepernoten strooien?
- Wat hangt er nooit in de kerstboom? Waar zie je nooit kerstballen? Wat zeg je niet met kerstmis? Welke kleren trek je nooit aan naar een kerstfeestje? Wat doet bijna niemand in de kerstvakantie?

<p style="margin-top: 10px;"/>

**Bijzonderheden:** Voor sommige peuters èn (vooral) pedagogisch medewerkers is het even wennen om zo creatief als je durft te denken en je ideeën te vertellen. Oefen het regelmatig en stimuleer de peuters en je collega’s om mee te doen aan deze creatieve en grappige opdracht. Vergeet niet om mooie uitspraken van de peuters te noteren!
