---
layout: activiteiten
title: Zomer | Joris puzzelt een dino
permalink: activiteiten/joris_puzzelt_een_dino/
menu_index: 32
parent: activiteiten
tags:
  - mindset
  - zelfinzicht
published: true
---

**Doel:** mindset, zelfinzicht

<p style="margin-top: 10px;"/>

**Materialen:** het prentenboek ‘Joris puzzelt een dino’ van Harmen van Straaten, takjes, (ijslollie)stokjes, eventueel dino-zandvormpjes, zandbak of zandtafel.

<p style="margin-top: 10px;"/>

**Uitdagende activiteit:** Lees samen het boek ‘Joris puzzelt een dino’. Stel de peuters na het lezen van het boek vragen over het verhaal en over zichzelf. Voorbeelden van vragen kunnen zijn:

- Wat kun je vertellen over Joris?
- Wat gebeurde er in het verhaal?
- Wat deed Joris toen alle botten van de dino waren gevallen?
- Wat had hij nog meer kunnen doen? Wat zou jij doen als je Joris was?
- Ben jij overal goed in?
- Wat doe jij als iets nog niet lukt?
- Is het erg als je iets nog niet kunt?
- Wat kun je doen als je iets nog niet kunt?

Leg vervolgens de volgende opdracht uit: Maak zelf het skelet van een dino van takjes, (ijslollie)stokjes of zandbakvormpjes in de zandbak of zandtafel. En dat is best een lastige opdracht! Bespreek samen de moeilijkheden die er mogelijk zijn en bedenk samen hoe deze opgelost zouden kunnen worden. Ga je het op dezelfde manier aanpakken als Joris of kies je een andere manier? Na de opdracht evalueer je met de peuters wat er goed ging en wat nog niet zo goed. Bespreek samen of dit erg is of eigenlijk helemaal niet en wat oplossingen kunnen zijn voor een volgende keer.

<p style="margin-top: 10px;"/>

**Bijzonderheden:** Dit prentenboek geeft een geweldige aanleiding om in gesprek te gaan met de peuters (of je collega’s) over mindset. Hoe ga je om met het maken van fouten? Vind jij dat alles in één keer goed moet gaan? En dat je het misschien wel helemaal zelf moet kunnen? Welke andere oplossingen zijn misschien ook mogelijk? Wat wil je zelf leren en wat vind je dat jouw peuters moeten leren? Meer informatie over begeleiding bij het aangaan van uitdagingen en het maken van fouten [vind je hier]({% link behoeften/begeleiding.md %}).
