---
layout: activiteiten
title: Mensen | Wat als
permalink: activiteiten/wat_als/
menu_index: 18
parent: activiteiten
tags:
  - sorteren
  - filosoferen
published: true
---

**Doel:** sorteren, filosoferen

<p style="margin-top: 10px;"/>

**Materialen:** geen.

<p style="margin-top: 10px;"/>

**Uitdagende activiteit:** Start deze activiteit met een bewegingsopdracht. Vraag de peuters om samen een aantal groepjes-opdrachten uit te voeren. Voorbeelden van deze opdrachten zijn: maak een rij van groot naar klein, maak groepjes van peuters met dezelfde kleur sokken, even lange haren, dezelfde kleur ogen, evenveel tanden, maak groepjes met alle broeken bij elkaar en rokjes en jurkjes bij elkaar. Wie kan er nog meer sorteeropdrachten bedenken? Ga daarna met elkaar in gesprek over overeenkomsten en verschillen in jullie groep. Zijn er peuters die er precies hetzelfde uitzien? Dit is de inleiding voor een aantal mogelijke filosofische vragen:

- Wat als iedereen er precies hetzelfde uit zou zien? Hoe wist je dan wie wie was?
- Wat als iedereen dezelfde huidskleur zou hebben?
- Wat als apen en mensen er precies hetzelfde uit zouden zien?
- Wat als giraffen en vogels er precies hetzelfde uit zouden zien?
- Hoe zou het zijn als je er voor altijd precies hetzelfde uit zou zien?
- Hoe zou het zijn als je er iedere dag helemaal anders uit zou zien?

<p style="margin-top: 10px;"/>

**Bijzonderheden:** Er zijn heel veel andere sorteeropdrachten en filosofische vragen te bedenken. Luister en kijk goed naar de peuters en bedenk samen nieuwe opdrachten en vragen.
