---
layout: activiteiten
title: (On)gezond eten | Gebit
permalink: activiteiten/gebit/
menu_index: 56
parent: activiteiten
tags:
  - analyseren
  - evalueren
published: true
---

**Doel:** analyseren, evalueren

<p style="margin-top: 10px;"/>

**Materialen:** werkbladen ‘(On)gezond gebit’, verschillende folders van supermarkten, schaar, lijm, tekenspullen.

<p style="margin-top: 10px;"/>

**Uitdagende activiteit:** Print voor de peuters de twee werkbladen ‘(On)gezond gebit’ en leg de supermarkt-folders klaar. Laat de werkbladen zien aan de peuters en bespreek samen wat de bedoeling is. Op het ene werkblad horen plaatjes van voedsel dat goed is voor je tanden en op het andere werkblad voedsel dat niet goed is voor je tanden. Bespreek samen voorbeelden voor beide werkbladen en leg in jullie gesprek vooral de nadruk op waarom dit voorbeeld juist wel of niet gezond is voor je gebit. Laat vervolgens de peuters zelf plaatjes uitzoeken, knippen en plakken op de werkbladen. Eventueel kunnen de peuters er ook zelf producten bij tekenen. Geef de peuters de ruimte om dit zo zelfstandig mogelijk uit te voeren.

<p style="margin-top: 10px;"/>

**Bijzonderheden:** Dit is misschien best een lastige activiteit en wellicht kiezen de peuters producten voor de werkbladen waarbij jij andere keuzes had gemaakt. Leg de nadruk in het gesprek tijdens en na de activiteit vooral op het stellen van vragen aan de peuters in plaats van het benoemen van goed en fout. Voorbeeld van vragen zijn: Waarom heb je dit plaatje uitgeknipt? Hoe vaak eet je dit zelf? Vind je het lekker of niet zo lekker? Heeft iemand anders dit plaatje ook uitgeknipt? Op welk werkblad heb je het geplakt? Waarom op dit werkblad? Heeft iedereen dit op dit werkblad geplakt of ook op een andere? Kunnen jullie elkaar jullie werkbladen laten zien en er over vertellen?

<p style="margin-top: 10px;"/>

**Werkblad:** [Download hier het werkblad.](/downloads/gebit.pdf){:target="_blank"}
