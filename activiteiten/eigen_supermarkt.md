---
layout: activiteiten
title: (On)gezond eten | Eigen supermarkt
permalink: activiteiten/eigen_supermarkt/
menu_index: 57
parent: activiteiten
tags:
  - probleemoplossend denken
  - visueel-ruimtelijk inzicht 
published: true
---

**Doel:** probleemoplossend denken, visueel-ruimtelijk inzicht 

<p style="margin-top: 10px;"/>

**Materialen:** blokken, tafeltjes, producten uit de supermarkt, kassa, geld, portemonnees, boodschappentassen, supermarktfolders.

<p style="margin-top: 10px;"/>

**Uitdagende activiteit:** Verzamel verschillende materialen die je nodig hebt in een supermarkt en laat de materialen zien aan de peuters. Wat is dit? Waar zou je het kunnen gebruiken? Wie gaat er weleens naar een supermarkt? Wat kun je daar doen? Met wie ga je er naar toe? Hoe ziet het eruit? Vraag de peuters om de materialen te sorteren. Wat hoort bij elkaar? Wat vind je op welke plek in de supermarkt? En waarom zou dat zo zijn? Geef de peuters vervolgens de opdracht om hun eigen supermarkt te bouwen in bijvoorbeeld de bouwhoek en in te richten. Stel vragen over de producten, de keuzes voor de indeling van de supermarkt en test het samen uit. De supermarkt wordt vast een mooie plek om heerlijk te spelen en te leren!

<p style="margin-top: 10px;"/>

**Bijzonderheden:** Deze activiteit kun je uitbreiden op veel verschillende manieren. Een aantal voorbeelden: Bedenk een goede naam voor jullie eigen supermarkt en maak een reclamebord. Hoe ziet de supermarkt eruit als er alleen maar gezonde producten worden verkocht? Welke producten moet je dan weghalen of veranderen? Hoe ziet de supermarkt eruit als er alleen maar ongezonde producten worden verkocht? Wil jij het liefst werken of winkelen in een gezonde of ongezonde supermarkt? Maak een boodschappenbriefje (bijvoorbeeld door plaatjes te knippen uit supermarktfolders) en ‘koop’ je spullen in jullie eigen supermarkt. Is het een gezond lijstje of een ongezond lijstje? Hoeveel kosten deze boodschappen? En hoe pak je je boodschappen netjes in? Waar moeten de producten bewaard worden als je thuis bent aangekomen met je boodschappen? Een excursie naar een echte supermarkt is natuurlijk een leuke aanvullende activiteit bij deze uitdagende activiteit.
