---
layout: page
title: Aan de slag! Over het kanaal
permalink: activiteiten/over_het_kanaal/spa/
active_menu_index: 4
parent: activiteiten
published: true
---

## Stap 1 Bereid de uitdagende activiteit voor

### 1a. Kies of bedenk een uitdagende activiteit

Ik kies de activiteit Over het kanaal.
	
### 1b. Verzamel de materialen voor de activiteit

Ik heb de volgende materialen nodig:
- Zandtafel
- Blauw doek of papier als kanaal
- Kleine houten blokken
- Duplo
- Papier/karton
- Autootjes
- Eventueel een vrachtwagentje

### 1c. Nodig peuters uit om deel te nemen aan de activiteit

Ik vraag drie peuters met een ontwikkelingsvoorsprong of ze mee willen helpen om een probleem op te lossen.

## Stap 2 Start de activiteit

### 2a. Geef uitleg over de activiteit

Ik vertel dat er een probleem is: de auto in de zandtafel wil van de ene kant van het kanaal naar de andere kant, maar er is geen brug. Wat kunnen we bedenken om de auto naar de andere kant te kunnen laten gaan? Kunnen jullie iets bedenken en bouwen? Misschien kunnen we deze spullen ervoor gebruiken (wijs de materialen aan) of denken jullie dat we iets anders nodig hebben? Wie heeft er al een idee? Ik vraag de peuters die nog geen idee noemen: wat denk jij?

### 2b. Bespreek regels en afspraken bij de activiteit
Ik bespreek: Het is belangrijk dat we goed overleggen en samenwerken, dan vinden we vast een goede oplossing. Soms moet je misschien even op elkaar wachten. We zorgen ervoor dat iedereen aan de beurt komt.

### 2c. Beantwoord vragen van de peuters over de activiteit
Wie heeft er een vraag over de opdracht?

Ik zorg ervoor dat ik:

- Met een open, uitnodigende en luisterende houding laat zien dat ik beschikbaar ben voor vragen;
- In ga op de vragen en initiatieven van de peuters;
- Laat zien dat ik ben geïnteresseerd in de vragen van de peuters;
- Eventueel (gedrags)regels opnieuw uitleg.

## Stap 3 Begeleid de activiteit

### 3a. Zorg ervoor dat de peuters de activiteit zo zelf zelfstandig mogelijk kunnen uitvoeren

Ik zorg ervoor dat de peuters bij de materialen kunnen en zelf oplossingen kunnen uitproberen. Ik doe een stapje naar achteren en geef de peuters de ruimte om de activiteit uit te voeren. 

### 3b. Observeer de peuters bij hun spel/werk

Ik let op:

- De interactie tussen peuters;
- Het spel/werk van de peuters;
- Kenmerken van ontwikkelingsvoorsprong.

### 3c. Begeleid de peuters bij het aangaan van uitdagingen en het maken van fouten

Ik laat de peuters zelf nadenken over oplossingen. Ik stel open vragen, bijvoorbeeld:

- Wat denk jij dat er nu zal gebeuren?
- Hoe denk je dat het anders of beter zal kunnen?
- Wat zou je nog meer kunnen proberen?

Als het nog niet goed lukt en ik zie dat een peuter dit vervelend of lastig vind, kan ik zeggen:

- Ik zie aan je dat je het lastig vindt. Wat vind je lastig/Wat lukt er nog niet? 
- Heb je hulp nodig? Aan wie zou je hulp kunnen vragen?
- Wat kun je eerst nog zelf doen of proberen?
- Ik zie dat je het goed hebt geprobeerd en dat het toch nog niet lukt. Knap dat je het probeert. Wat kunnen we nu doen zodat het toch gaat lukken?

### 3d. Begeleid de peuters bij hun contacten met andere peuters

- Ik stimuleer positieve interactie tussen peuters onderling;
- Indien nodig: Ik bespreek met de peuters (en laat ze zelf nadenken) wat het effect van hun gedrag op elkaar is;
- Indien nodig: Ik ondersteun de peuters bij het zelf oplossen van conflicten.

## Stap 4 Rond de activiteit af

### 4a. Zorg ervoor dat de peuters zo zelfstandig mogelijk kunnen opruimen

- Ik geef een paar minuten van tevoren aan dat de activiteit bijna zal eindigen;
- Ik test samen met de peuters de bedachte oplossingen;
- Ik zorg ervoor dat het voor de peuters duidelijk is waar de materialen opgeruimd moeten worden;
- Ik moedig het opruimen aan en ondersteun hierbij als dit nodig is.

## 4b. Evalueer de activiteit met de peuters

Ik bespreek de activiteit met de peuters. Ik vraag:

- Welke oplossingen hebben we vandaag bedacht?
- Wat ging er heel goed? Wat ging er nog niet goed?
- Wat heb je hiervan geleerd?
- Wat was het leukste bij deze opdracht?

## 4c. Reflecteer op je eigen handelen bij deze activiteit

Ik bespreek de volgende punten met een collega of schrijf in mijn ‘logboek’:

- Ik kijk terug hoe ik de uitdagende activiteit heb aangeboden en begeleid;
- Ik benoem mijn successen en verbeterpunten;
- Ik benoem wat ik heb geleerd van deze activiteit.

<p style="margin-top: 20px;">
  <a href="{% link activiteiten/over_het_kanaal.md %}">Terug naar de activiteit</a>
</p>
