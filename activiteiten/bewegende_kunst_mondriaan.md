---
layout: activiteiten
title: Bewegende kunst | Mondriaan
permalink: activiteiten/mondriaan/
menu_index: 15
parent: activiteiten
tags:
  - visueel-ruimtelijk inzicht
  - filosoferen
published: true
---

**Doel:** visueel-ruimtelijk inzicht, filosoferen

<p style="margin-top: 10px;"/>

**Materialen:** afbeeldingen van schilderijen van Piet Mondriaan, rechthoeken en vierkanten van piepschuim, verf en kwasten, grote plas met water of watertafel.

<p style="margin-top: 10px;"/>

**Uitdagende activiteit:** Bekijk samen een aantal schilderijen van Piet Mondriaan. Wie heeft er weleens zoâ€™n schilderij gezien? Weet je misschien wie dit gemaakt heeft? Vind je het mooi? Wat valt je op? Bespreek samen de vormen en kleuren in de schilderijen. We gaan nu zelf een Mondriaan-kunstwerk maken. Met piepschuim. Welke kleuren en vormen heb je nodig? Schilder samen verschillende stukken piepschuim en als het droog is, maak dan op de grond verschillende Mondriaan-kunstwerken. Een volgende stap is er bewegende kunst van te maken, in een grote plas of de watertafel. Vraag de peuters om de stukken piepschuim zo in het water te leggen, dat het weer een Mondriaan-kunstwerk wordt. Blijven de stukken drijven? Blijven ze ook op de plek liggen waar je ze had gelegd of drijven of waaien (als je deze opdracht buiten doet) ze weg? En is het nog steeds kunst als het in het water ligt en misschien zelfs wegdrijft? Wat is eigenlijk kunst?

<p style="margin-top: 10px;"/>

**Bijzonderheden:** Deze activiteit nodigt uit om verder te filosoferen over kunst. Stel prikkelende vragen aan de peuters en verwonder je over hun creatieve antwoorden.
