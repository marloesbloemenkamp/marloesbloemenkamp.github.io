---
layout: activiteiten
title: Winter | Slee
permalink: activiteiten/slee/
menu_index: 50
parent: activiteiten
tags:
  - creatief denken
  - probleemoplossend denken
published: true
---

**Doel:** creatief denken, probleemoplossend denken

<p style="margin-top: 10px;"/>

**Materialen:** Slee (eventueel een paar verschillende soorten sleeën).

<p style="margin-top: 10px;"/>

**Uitdagende activiteit:** Laat een slee zien en vraag de peuters wat het is. Hoe heet dit ding? Wat kun je ermee doen? Wanneer kun je het gebruiken? Is het leuk om te gebruiken? Als je gelukt hebt en er echt sneeuw ligt, kun je natuurlijk even spelen met de slee. Stel de volgende vragen: Hoe vaak kun je een slee gebruiken in Nederland? Hoe vaak ligt er sneeuw in Nederland? En wat doe je met een slee als er geen sneeuw ligt? We gaan nu nieuwe manieren bedenken voor de slee op alle dagen dat er géén sneeuw ligt! Waar kun je de slee nog meer voor gebruiken? Hoe kun je er bijvoorbeeld op een andere manier mee spelen? Of waar is het misschien wel heel handig voor? Bedenk zoveel mogelijk nieuwe oplossingen voor een slee. Welke oplossingen kunnen jullie allemaal bedenken en welke kun je misschien óók uitproberen?

<p style="margin-top: 10px;"/>

**Bijzonderheden:** Motiveer en stimuleer de peuters om al hun creativiteit en fantasie te gebruiken en verwonder je over de antwoorden! Deze activiteit kun je uitdagender maken door na het verzamelen van alle oplossingen, de oplossingen te evalueren. Welke oplossing zal wel kunnen werken en welke niet? Wat is de beste oplossing? En wat is de grappigste oplossing? Welke oplossing zal ècht nooit kunnen werken? Kunnen we een top 3 maken van onze beste oplossingen?

