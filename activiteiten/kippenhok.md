---
layout: activiteiten
title: Lente | Kippenhok
permalink: activiteiten/kippenhok/
menu_index: 20
parent: activiteiten
tags:
  - probleemoplossend denken
  - visueel-ruimtelijk inzicht
published: true
---

**Doel:** probleemoplossend denken, visueel-ruimtelijk inzicht

<p style="margin-top: 10px;"/>

**Materialen:** pluchen kip, (plastic) eieren, houten blokken, eventueel dunne houten plankjes als basisplaten voor bijvoorbeeld de ondergrond van het hok, het dak en een loopplaat.

<p style="margin-top: 10px;"/>

**Uitdagende activiteit:** De kip is bijna klaar om een paar eieren te leggen om uit te broeden, maar ze weet niet zo goed waar ze dit moet doen. Ze heeft een plekje nodig waar ze lekker rustig kan broeden. Het moet er droog zijn als het regent, lekker warm zijn als het â€™s nachts koud is en het moet niet zo gemakkelijk te bereiken zijn voor andere dieren. Het liefst zit de kip een stukje boven de grond, maar ze moet straks wel gemakkelijk met haar kuikens weer haar hok uit kunnen lopen als de kuikens geboren zijn. Willen jullie de kip helpen? Kunnen jullie een mooi hok bouwen voor de kip waar ze straks goed haar eieren kan uitbroeden?

<p style="margin-top: 10px;"/>

**Bijzonderheden:** Tijdens deze activiteit kun je als begeleider betekenisvol gebruik maken van verschillende ruimtelijke begrippen, zoals: boven, onder, naast, achter etc. Motiveer de peuters om met elkaar in gesprek te gaan over de bouwwerken en controleer samen of de bouwwerken voldoen aan de eisen van de kip. Als de bouwwerken af zijn, probeer dan of de kip erin past en bespreek samen de eisen van de kip. Heeft de kip nu nog iets anders nodig, denken jullie? Let op: Hoe groter de kip, hoe lastiger en uitdagender deze activiteit wordt.
