---
layout: activiteiten
title: Bewegende kunst | Keith Haring
permalink: activiteiten/keith_haring/
menu_index: 14
parent: activiteiten
tags:
  - visueel-ruimtelijk inzicht
  - communicatie
published: true
---

**Doel:** visueel-ruimtelijk inzicht, communicatie

<p style="margin-top: 10px;"/>

**Materialen:** afbeeldingen van kunstwerken van Keith Haring op groot formaat, camera, lege ruimte, grote spiegel.

<p style="margin-top: 10px;"/>

**Uitdagende activiteit:** Bekijk samen een aantal schilderijen van Keith Haring. Wie heeft er weleens zo’n schilderij gezien? Weet iemand misschien van wie deze schilderijen zijn? Wat zie je op deze schilderijen? Welke kleuren en vormen zie je? Vind je ze mooi of lelijk? En waarom?

We gaan samen een paar van deze schilderijen nadoen. Kijk heel goed naar het schilderij en ga precies zo staan of zitten of liggen zoals de figuren op het schilderij. Je kunt het misschien eerst even oefenen voor de spiegel. Als iedereen precies goed staat, maken we een foto om te kijken of het echt is gelukt of dat we misschien nog iets moeten veranderen. Lukt het ons om zo te bewegen èn stil te staan zodat we precies lijken op de schilderijen? Help elkaar goed bij deze opdracht. Print na de activiteit de foto’s en hang ze op in je groep naast de afbeeldingen van de schilderijen.

<p style="margin-top: 10px;"/>

**Bijzonderheden:** Deze activiteit kun je natuurlijk ook uitvoeren met andere schilderijen van andere kunstenaars. Observeer de peuters bij hun overleg en samenwerking en geef ze zoveel mogelijk de ruimte om de opdracht zelfstandig uit te voeren. Stel vragen om de peuters te helpen bij hun overleg en het namaken van de kunstwerken.
