---
layout: page
title: Kenmerken van slimme peuters
permalink: /kenmerken/
menu_index: 1
parent: index
published: true
---

Hoe herken je een slimme peuter? Hieronder vind je verschillende kenmerken van slimme peuters; in de literatuur ook wel peuters met een ontwikkelingsvoorsprong genoemd. De kenmerken staan per ontwikkelingsgebied beschreven.

**Belangrijk om te weten:** Dit is maar een lijstje. Er zijn grote verschillen tussen peuters met een ontwikkelingsvoorsprong. Niet elke peuter met een ontwikkelingsvoorsprong voldoet aan alle kenmerken. En vast niet álle kenmerken staan er in. Ook kunnen de kenmerken er bij iedere peuter verschillend uitzien. Wees dus voorzichtig met interpretaties en gebruik dit lijstje als hulpmiddel.


Peuters met een ontwikkelingsvoorsprong...

## Cognitief
* Zijn heel nieuwsgierig en leergierig;
* Leren snel en begrijpen instructies snel;
* Zijn snel verveeld bij routines;
* Hebben een voorkeur voor zelfstandig leren;
* Werken geconcentreerd en taakgericht, wanneer ze intrinsiek gemotiveerd zijn;
* Zijn perfectionistisch. Stellen hoge eisen aan zichzelf (en anderen) en zijn snel gefrustreerd wanneer iets niet lukt;
* Vroege taalontwikkeling (of juist laat, maar dan vaak meteen in volledige zinnen);
* Goed taalgebruik en uitgebreide woordenschat;
* Kunnen complexe zaken begrijpen en kunnen vooruitdenken;
* Hebben een goed visueel-ruimtelijk of wiskundig inzicht;
* Slaan ontwikkelings- of leerstappen over.

## Sociaal-emotioneel
* Hebben een bijzonder, volwassen gevoel voor humor;
* Zijn kritisch ingesteld en vragen om uitleg;
* Stellen regels ter discussie stellen en willen graag zelf bepalen ;
* Zijn geneigd oudere kinderen of volwassenen op te zoeken om mee te praten of spelen;
* Bewust van leven en dood;
* Stellen levensvragen;
* Hebben een groot rechtvaardigheidsgevoel.

## Creatief
* Bedenken originele ideeën en oplossingen;
* Hebben een rijke fantasie en voorstellingsvermogen;
* Begrijpen en bedenken woordgrapjes.

## Zintuiglijk 
* Zintuiglijke intensiteit: zijn gevoelig voor drukte, geluid, spanningen en behoeften van anderen.

## Motorisch
* Ontoombare energie en fysieke onrust; ze kunnen springen van ongeduld;
* Kunnen vroeg zitten, staan en lopen (of juist laat, maar dan vaak meteen vloeiend wanneer het kind zeker lijkt te weten dat hij/zij het goed beheerst).
